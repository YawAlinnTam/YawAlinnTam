[
  {
    "date": "8-1-2023",
    "news": "8.1.2023\n4:08am\n\nမင်းတပ်၊ထီးလင်း သတင်း\n\nယမန်နေ့ညနေ ၃ နာရီခွဲဝန်းကျင်က မင်းတပ်နယ်မြောက်ပိုင်းဝေလူးရွာသစ်ကို ဝင်ရောက်ခဲ့တဲ့ ထီးလင်းမြို့က စခ+ပျူစစ်ကြောင်းဟာ အင်အား ၁၀၀ ခန့်ပါတယ်လို့အတည်ပြုရပြီး ယမန်နေ့ညက ဝေလူးရွာသစ်ဘုရားကျောင်းမှာ ဝင်ရောက်တပ်စွဲစခန်းချညအိပ်ရပ်နားနေပါတယ်။\n\nဝေလူးရွာကိုမဝင်ရောက်မီ ကြားတနေရာမှာတုန်းက ထိတွေ့တိုက်ပွဲမိနစ်အတန်ကြာဖြစ်ပွားထားပါတယ်။သတင်းအတိအကျကိုသက်ဆိုင်ရာကထုတ်ပြန်ပေးပါလိမ့်မယ်။\n\nစစ်ကြောင်းဟာဘယ်ကိုဦးတည်မယ်မသိရတဲ့အတွက် အနီးနားက ကျေးရွာများ၊သွေချင်းညီအကိုမောင်နှမများကြိုတင်သတိထားပေးကြပါ။\n\n@မင်းဒဿ\nယောအလင်းတန်း"
  },
  {
    "date": "8-1-2023",
    "news": "8.1.2023\n1:43pm\n\nမင်းတပ်၊ ထီးလင်းသတင်း\n\nယမန်နေ့ညက မင်းတပ်နယ် ဝေလူးရွာသစ်ဘုရားကျောင်းမှာညအိပ်စခန်းချပြီး ယနေ့မနက်ပိုင်းမှာတင် ဒေသခံကာကွယ်ရေးတပ်ဖွဲ့တွေနဲ့ ထိတွေ့ ၂ ကြိမ်ဖြစ်ခဲ့တဲ့ထီးလင်းမြို့က စခ+ပျူ စစ်ကြောင်းဟာ ယခုအခါ ဝေလူးရွာကိုထွက်ခွာပြီး ပီလိန်းရွာဖက်ကိုဦးတည်ရွေ့လျားနေတယ်လို့သိရပါတယ်။\n\nပီလိန်းရွာကနေခရီးပြန်ဆက်ပါက ဇွန်တောင်ရွာကိုရောက်နိုင်သလို တပ်ပြန်ဆုတ်လာပါက ထီးလင်းနယ် ထလင်းရွာနဲ့အနောက်ဖက်ရွာကြားကိုဆင်းလာနိုင်ပါတယ်။\n\nမိဘပြည်သူများနဲ့ ပီလိန်းရွာ၊ဇွန်တောင်ရွာ၊ထလင်းရွာနဲ့အနောက်ဖက်ရွာကပြည်သူများကြိုတင်သတိထားနေပေးကြပါ။\n\n@မင်းဒဿ\nယောအလင်းတန်း"
  }
]